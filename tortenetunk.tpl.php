           <center>
	 <div id="content">
	 <h2>Történetünk röviden!</h2> 
     <p><img src="./kepek/maltai4.jpg" id="maltai4"></p>
	 <p>1989. február 4-én alakult Magyarországon, de kezdetei 1986 tavaszára tehetők, amikor a Magyar Máltai Lovagok Szövetsége az évi lelkigyakorlatán úgy döntött, hogy szorgalmazza egy kiterjedtebb egészségügyi akció megkezdését a gyengülő magyar egészségügy javára, orvosságok és orvosi felszerelés adományozásával. Ezt követően megállapodás született az EÜM-al és a magyar egyházi hatóságokkal az akció kereteiröl, amelybe be lett vonva Kozma Imre, a Zugligeti Szent Család plébánosa. Ennek kapcsán 1987 őszén a Németországban élő Csilla Frfr. von Boeselager bárónő meglátogatta Kozma Imrét, és beszélgetésükből intenzív karitatív együttműködés kezdődött. Az 1980-as évek vége már kedvezett Magyarországon is annak, hogy jótékonysági szervezetek alakulhassanak nyíltan. A Magyar Máltai Szeretetszolgálat elődjét 1988 decemberében Németországban alapította meg Csilla Frfr. von Boeselager, Ungarischer Malteser Caritas-Dienst néven. Magyarországon 1989 márciusában, rögtön az új egyesületi törvény érvénybelépése után, lett bejegyezve a Magyar Máltai Szeretetszolgálat.</p> 
	 <p>1989 augusztusa és novembere között a Magyar Máltai Szeretetszolgálat 50 000 keletnémet menekült ellátásáról gondoskodott a német Malteser Hilfsdienst (Máltai Segélyszolgálat) anyagi és szakmai támogatásával.</p>
	 <p>1989. december 22-én Romániában antikommunista felkelés tört ki és ekkor már nem volt elegendő az elmúlt évek gyakorlata, amikor hátizsákos fiatalok szállították át Magyarországról az adományokat és a Bibliákat: a szeretetszolgálat szervezésében teherautókkal, szervezetten indultak útjukra a segélyszállítmányok.</p>
	 <p>1991-ben a szomszédos Jugoszláviában kezdődött politikai bomlás és sok évig tartó háború. Közel hatvanezren menekültek Magyarországra. Közülük sokakat a Szeretetszolgálat munkatársai menekítettek el az életveszély elől a határokon túlról mentővel, személyautóval és autóbusszal. Mintegy két és félezer időst, csecsemőt, beteget és sebesültet láttak el maguk a máltaiak.</p>
	 <p>A szolgálat Magyarországon az 1990-es évek közepére építette ki országos szervezetét.</p>
	 <p>Kozma Imre atya, a Szeretetszolgálat nagy társadalmi megbecsülést kivívott vezetője sokat tett a határokon túli magyarokért is.</p>
	 <p><a target="_blank"href="https://hu.wikipedia.org/wiki/Magyar_M%C3%A1ltai_Szeretetszolg%C3%A1lat">Tudj meg többet!</a></p>
     <iframe id="video" width="800" height="450" 
            src="./kepek/maltai.mp4">
        </iframe>
	 </div>
    </center>